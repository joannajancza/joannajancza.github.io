<DOCUMENT html>
    <html lang="pl">
        <head>
           <!--metadane identyfikacji-->
           
            <meta charset="utf-8">
            <meta name="description" content="Strona interenetowa na potrzeby realizacji projektu">
            <meta name="keywords" content="ATE, geodezja">
            <meta name="author" content="JJ">
            <title> Analiza terenu projekt</title>
            <link rel="stylesheet" href="../main.css">           
        </head>
        <body>
            <header>
               <div id="logotyp">
                    <h1 class="logo">
                    ANALIZA TERENU - PROJEKT
                    </h1>
               </div>
            </header>
            <nav>
                <ul class="menu">
                    <li><a href="../index.html">Strona główna</a><li>
                    <li><a href="../opis.html">O projekcie</a><li>
                    <li><a href="#">Dane źródłowe</a><li>
                    <li><a href="modele.html">Modele</a><li>
                </ul>
            </nav>
            
            
            
            
            <div class="container">
                <div class="dane">
                   
                    <article>
                        <header>
                            <h1>WYKORZYSTANE DANE</h1>
                            <p>17.12.2018 | 10:45 | Joanna</p>
                        </header>
                        <p>
                        </br></br></br></br>
                       •	Państwowy Rejestr Granic - PRG</br></br>

PRG jest urzędową, referencyjną bazą danych stanowiącą podstawę dla innych systemów informacji przestrzennej zawierających dane dotyczące podziałów terytorialnych.</br></br>

W PRG gromadzi się dane, obejmujące obszar całego kraju w zakresie przebiegu granic oraz  powierzchni jednostek zasadniczego trójstopniowego podziału terytorialnego kraju (tj. gmin, powiatów, województw). Obok danych geometrycznych, do każdej jednostki administracyjnej przypisane są atrybuty opisowe, które zawierają m.in. informacje o nazwie jednostki oraz kodzie identyfikacyjnym.</br></br>

Aktualizacja danych PRG odbywa się każdego roku według stanu na dzień 1 stycznia na podstawie aktów prawnych w sprawie tworzenia, łączenia, znoszenia i podziału jednostek podziału administracyjnego lub zmiany ich granic, bądź jest wynikiem modernizacji albo zmian w ewidencji gruntów i budynków.</br></br>

Dane PRG w zakresie podziałów terytorialnych kraju są udostępniane w następujących formatach: *.shp, *.dxf.</br></br>

Dane w zakresie zbiorczych zestawień są udostępniane w formacie *.xls.</br></br>

Podstawę prawną tworzenia, aktualizacji i weryfikacji, udostępniania danych oraz zakresu informacji gromadzonych w bazie danych PRG stanowi Rozporządzenie Rady Ministrów z dnia 10 stycznia 2012 r. w sprawie państwowego rejestru granic i powierzchni jednostek podziałów terytorialnych kraju (Dz. U. z 2012 r., poz. 199).</br></br>

Na stronie GUGiK znajduje się do pobrania, w paczce znajduje się 6 plików SHP z granicami (kodowanie windows-1250, EPSG:2180):</br></br>
    Polska </br></br>
    Województwa </br></br>
    Powiaty </br></br>
    Gminy </br></br>
    Jednostki ewidencyjne </br></br>
    Obręby ewidencyjne </br></br>
Granice są bardzo szczegółowe, obiekty mają tysiące werteksów, przez co są to pliki   duże i ciężkie. </br></br>
</br></br>
•	Państwowy rejestr nazw geograficznych – PRNG
</br></br>
W państwowym zasobie geodezyjnym i kartograficznym poziomu centralnego zgromadzone i dostępne są dane dotyczące nazw obiektów geograficznych położonych na obszarze Rzeczypospolitej Polskiej takich jak:</br></br>
•   miejscowości,</br></br>
• obiekty fizjograficzne: obiekty ukształtowania terenu, płynące i stojące obiekty wodne i inne.</br></br>

PRNG jest urzędową, referencyjną bazą danych stanowiącą podstawę dla innych systemów informacji przestrzennej zawierających nazwy geograficzne.</br></br>

Aktualizacja danych PRNG jest procesem ciągłym prowadzonym na podstawie aktów prawnych dotyczących ustalania, zmiany lub znoszenia nazw (dla nazw urzędowych), wykazów nazw uchwalanych przez Komisję Nazw Miejscowości i Obiektów Fizjograficznych (dla nazw zestandaryzowanych) oraz wynikiem weryfikacji i uzupełniania z map topograficznych i informacji zawartych w innych zbiorach i rejestrach zawierających nazwy geograficzne (dla pozostałych nazw).</br></br>

Dane PRNG w zakresie nazewnictwa są udostępniane w formacie: *.shp, *.xls, *.xml, *.gml, *.txt.</br></br>

Podstawą prawną tworzenia, aktualizacji i weryfikacji, udostępniania danych oraz szczegółowego zakresu informacji gromadzonych w bazie danych PRNG jest Rozporządzenie Ministra Administracji i Cyfryzacji z dnia 14 lutego 2012 r. w sprawie państwowego rejestru nazw geograficznych (Dz.U. z 2012 r., poz. 309)</br></br>

Komórką właściwą w zakresie PRNG jest Wydział Państwowego Rejestru Nazw Geograficznych CODGiK.</br></br></br></br>

•	Numeryczny Model Terenu – NMT</br></br>

NMT_100 – Numeryczny model terenu o interwale siatki co najmniej 100 m</br></br>

Pliki tekstowe zawierające współrzędne (X,Y,Z).
</br></br></br></br>
•	OpenStreetMap – OSM</br></br>

OpenStreetMap to projekt realizowany przez społeczność internetową na całym świecie. Polega on na tworzeniu jednolitego, w pełni bezpłatnego i dostępnego dla wszystkich, globalnego zasobu danych geograficznych. 
Dane gromadzone w ramach projektu OSM tworzone są na zasadach otwartej licencji ODbL (Open Database License). Oznacza to, że można je swobodnie wykorzystywać w dowolnym celu z zaznaczeniem źródła danych. 
</br></br>
Struktura danych OSM ma charakter topologiczny. Wszystkie elementy zgromadzone w projekcie są raz w tygodniu udostępniane w postaci pliku XML o nazwie Planet.osm. Istnieje wiele witryn internetowych organizacji naukowych i firm komercyjnych, które bezpłatnie udostępniają paczki danych OSM dla wybranego regionu (np. dla Polski) lub obszaru zaznaczonego przez użytkownika. Źródłem danych dla tych paczek zawsze jest jedno miejsce, czyli projekt OpenStreetMap, natomiast różnice między paczkami danych dotyczą formatu końcowego zbioru danych, dostępnych warstw oraz jego zakresu przestrzennego.
</br></br>
Najpopularniejszą witryną internetową udostępniającą paczki danych OSM jest strona niemieckiej firmy Geofabrik (http://download.geofabrik.de/). Oferuje ona paczki danych dla wszystkich krajów europejskich, bardzo wielu państw na całym świecie oraz dla całych kontynentów. Paczki danych są generowane codziennie. Istnieje możliwość importu danych w kilku wybranych formatach, np. XML lub SHP. Paczka danych w formacie SHP nie przechowuje obiektów będących w relacjach (złożonych z więcej niż jednego poligonu, np. kompleksów leśnych i granic państw).
</br></br>
Jakość danych w bazie OSM jest skrajnie zróżnicowana i to pod względem wszystkich aspektów. Dokładność geometryczna silnie zależy od dostępnych materiałów źródłowych. Należy przyjąć, że drogi będą naniesione z dokładnością nie gorszą niż przeciętny GPS, czyli ok. 10 metrów. Pokrycie terenu może pochodzić w najgorszym wypadku z mozaik obrazów z satelity Landsat albo bazy CORINE Land Cover 2006. Dane w dużych miastach są generalnie lepszej jakości, zwłaszcza jeśli dostępne są dobre ortofotomapy. Aktualność zależy od ilości aktywnych użytkowników na danym obszarze, choć ważniejsze inwestycje drogowe są zwykle nanoszone natychmiast po otwarciu. 
</br></br>
Do realizacji laboratorium wykorzystane zostały warstwy OSM w formacie .shp.

                        
                        
                        
                        </p>
                    
                    
                    </article>
                </div>
            
            </div>
        </body>
    </html>